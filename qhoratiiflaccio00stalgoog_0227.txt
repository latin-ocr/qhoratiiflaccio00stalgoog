SATIRARUM LIB. Ι.

Bari moenia piscosi. dein Gnatia lymphis

iratis exstructa dedit risusque iocosque,

. dum flamma sine thura liquescere limine sacro
persuadere cupit. credat Iudaeus Apella,

non ego ; namque deos didici securum agere aevum,
nec si quid miri faciat natura, deos id

· tristes ex alto caeli demittere tecto.

Brundisium longae finis chartaeque viaeque est.

SATIRA VI.

Non quia, Maecenas, Lydorum quidquid Etruscos
incoluit fines, nemo generosior est te,

nec quod avus tibi maternus fuit atque paternus,
olim qui magnis legionibus imperitarint‚

ut plerique solent, naso suspendis adunco
ignotos, ut me, libertino patre natum.

quum referre negas, quali sit quisque parente
natus, dum ingenuus3 persuades boc tibi vere,
ante potestatem Tulli atque ignobile regnum
multos saepe viros nullis maioribus ortos

et aixissc probos amplis et honoribus auctos 3
contra Laevinum, Valeri genus, unde Superbus
Tarquinius regno pulsus fuit, unius assis

non unquam pretio pluris licuisse, notante

iudice quo nosti populo, qui stultus honores

saepe dat indignis et famae servit ineptus,

qui stupet in titulis et imaginibus. quid oportet
nos facere a vulgo longe longeque remotos?
namque esto, populus Laevino mallet honorem
quam Decio mandare novo, censorque moveret
Appius, ingenuo sinon essem patre natus3

vel merito, quoniam in propria non pelle quiessem...
sed fulgente trahit constrictos gloria amru

non minus ignotos generosis. quo tibi, Tilli,
sumere depositum clavum flerique tribuno?
invidia accrevit, privato quae minor esset.

nam utquisque insanus nigris medium impediit crus
pellibus et latum demisit pectore clavum,

 

