cruuluuu LIB. 111.

desiderantem, quod satis est, neque
tumultuosum sollicitat mare,
nec saevus Arcturi cadentis
impetus aut orientis Haedi,

non verberatae grandine vineae
fundusque mendax, arbore nunc aquas
culpante, nunc torrentia agros
sidera, nunc hiemes iniquas.

contracta pisces aequora sentiunt,
iactis in altum molibus3 huc frequens
caementa demittit redemtor
cum famulis, dominusque terrae

fastidiosus: sed Timor et Minae
scandunt eodem, quo dominus3 neque
decedit aerata triremi, et
post equitem sedet atra Cura.

quodsi dolentem nec Phrygius lapis,
nec purpurarum sidere clan'or
delenit usus nec Falerna
vitis Achaemeniumque costum,

cur invidendis postibus et novo
sublime ritu moliar atrium?
cur valle permutem Sabina
divitias operosiores?

ananau 11.
A l) A Îœ 1 C 0 S.

Angustam amice pauperiem pati
robustus acri militia puer

condiscat, et Parthos feroces
vexet eques metuendus hasta,

vitamque sub divo et trepidis agat
in rebus. illum ex moenibus hosticis
matrona bellantis tyranni
prospiciens et adulta virgo
. 4*

 

