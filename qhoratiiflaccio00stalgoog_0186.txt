98

Q. HORATII FLACCI

spectandus in certamine Martio,
devota morti pectora liberae
quantis fatigaret ruinis:
indomitas prope qualis undas

exercet Auster, Pleiadum choro
scindente nubes, impiger hostium
vexare turmas, ct frementem
mittere equum medios per ignes.

sic tauriformis volvitur Aufidus,
qui regna Dauni praefluit Apuli,
quum saeu‘t horrendamque cultis
diluviem meditatur agris,

ut barbarorum Claudius agmina
ferrata vasto diruit impetu,
primosque et extremos metendo
stravit humum, sine clade victor,

te copias, te consilium et tuos
praebente divos. uam tibi, quo die
portus Alexandrea supplex
et vacuam patefecit aulam,

fortuna lustro prospera tertio

belli secundos reddidit exitus,
laudemque et optatum peractis
imperiis decus arrogavit. -

te Cantaber non ante domabilis Α
Medusque albidus, te profugus Scythes
miratur, o tutela praesens
Italiae dominaeque Romael

te, ¹fontium qui celat origines,
Nilusque et lster, te rapidus Tigris,
te belluosus qui remotis
obstrepit Oceanus Britannis,

. te non paventis funera Galliac,

duraeque tellus audit Hiberiae; ,
te caede gaudentes Sygambri
compositis venerantur armis.

 

