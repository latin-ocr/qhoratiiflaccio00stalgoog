2 ’ ouonnrurmeor

multos eastra iuvant et lituo tubae
permixtus sonitus bellaque matribus
f detestata. manet sub Iove frigido
“ venator tenerae coniugis immemor,

seu visa est catulis cerva fidelibus,

seu rupit teretes Marsus aper plagas.
me doctarum hederae praemia frontium
dis miscent superis, me gelidum nemus

Nympharumque leves oum Satyris ohori
secernunt populo, si neque tibias
Euterpe cohibet, neo Polyhymnia
Lesboum refugit tendere barbiton.

quodsi me lyricis vatibus inseris,
sublimi feriam sidera vertice.

CARMEN Π.
nn elusanam AUGUSTUM.

- Iam satis terris nivis atque dirae
grandinis misit pater et rubente

dextera sacras iaculatus arces
terruit urbem,

terruit gentes, grave ne rediret

seculum Pyrrhae nova monstra questae,

omne quum Proteus pecus egit altos
visere montes,

piscium et summa genus haesit ulmo,

nota quae sedes fuerat columbis,

et superiecto pavidae natarunt
aequore damae.

vidimus flavum Tiberim retortis

litore Etrusco violenter undis

ire deiectum monumenta regis
templaque Vestae,

Iliae dum se nimium querenti

iaetat ultorem, vagus et sinistra

labitur ripa Iove non probante u-
xorius amnis.

 

