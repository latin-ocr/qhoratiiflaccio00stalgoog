132 Q.HORAT11FLAGCI

115 nec vincet ratio hoc, tantumdem ut peccet idemque
qui teneros caules alieni fregerit horti,
etqui nocturnus sacra divum legerit. adsit
regula, pcccatis quac poenas irroget aequas,
nc scutica dignum horribili sectere flagello.

120 narn ut ferula caedas meritum maiora subire
verbera, non vereor, quum dicas esse pares res
furta latrociniis et magnis parva mineris
falce recisurum simili te, si tibi regnum
permittant homines. si dives, qui sapiens est,

125 et sutor bonus et solus formosus et est rex3
cur optas quod habes? „non nosti, quid pater,“ inquit,
„Chrysippus dicat: sapiens crepidas sibi nunquam
nec soleas fecit; sutor tamen est sapiens.“ qui?

„ut quamvis tacet Hermogenes, cantor tamen atque

130 optimus est modulator3 ut Alfenus vafer, omni
abiecto instrumento artis clausaque taberna,
tonsor erat3 sapiens operis sie optimus omnis
est opifex solus, sie rex.“ - vellunt tibi barbam
lasciii pueri 3 quos tu nisi fuste coerceo,

135 urgeris turba circum te stante, miserque
rumperis et latras, magnorum maxime regum.
nc longum faciam: dum tu quadrante lavatum
rex ibis, neque te quisquam stipator ineptum
praeter Crispinum sectabitur, etmihi dulces

140 ignoscent, si quid peccaro stultus, amici,
inque vicem illorum patiar delicta libenter,
privatusque magis rivam te rege beatus.

SATIRA IV.

Eupolis atque Cratinus Aristophanesque poetae,
atque alii quorum comoedia prisca virorum est,
si quis erat dignus describi, quod malus aut fur,
quod moechus foret aut sicarius aut alioqui

5 famosus, multa cum libertate notabant.
hinc omnis pendet Lucilius, hosce sequutus, .
mutatis tantum pedibus numerisque: facetus,
emunctae naris3 durus componere versus.

 

