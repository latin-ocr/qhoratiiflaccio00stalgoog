CARMINUM LIB. 111.

CARMEN XX.
suerranum

Non vides, quanto moveas periclo,

Pyrrhe, Gaetulae catulos leaenae?

dura post paullo fugies inaudax
proelia raptor,

quum per obstantes iuvenum catervas

ibit insignem repetens Nearchum:

grande certamen, tibi praeda cedat
maior, an illi.

interim, dum tu celeres sagittas
promis, haec dentes acuit timendos,
arbiter pugnae posuisse nudo

sub pede palmam

fertur, et leni recreare vento
sparsum odoratis humerum capillis,

qualis aut Nireus suit, aut aquosa
raptus ab Ida.

CARMENXXI.
an suencuam.

Ο nata mecum consule Manlio,

seu tu querelas sive geris iocos

seu rixam et insanos amores
seu facilem, pia testa, somnum,

quocumque lectum nomine Massicum

servas, moveri digna bono die,
descende, Corvino iubente,

· promere languidiora vina.

non ille, quamquam Socraticis madet
’ sermonibus, te negliget horridus:

¹ narratur et prisci Catonis

saepe mero caluisse virtus.

 

