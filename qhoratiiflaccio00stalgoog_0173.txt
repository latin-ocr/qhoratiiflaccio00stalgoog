citaturum lilB. lV.

te decem tauri totidemque vaccae,

me tener solvet vitulus, relicta

matre qui largis iuvenescit herbis
in mea vota,

fronte curvatos imitatus ignes

tertium Lunae referentis ortum,

qua notam duxit, niveus videri,
cetera fulvus.

CARMEN 111.
'An usrmounnsn.

Quem tu, Melpomene, semel
nascentem placido lumine videris,
illum non labor Isthmius
clarabit pugilem, non equus impiger

curru ducet Achaico

victorem, neque res bellica Deliis
ornatum foliis ducem,

quod regum tumidas contuderit minas,

ostendet Capitolio:

sed quae Tibur aquae fertile perfluunt,
ct spissae nemorum comae

fingent A‘eolio carmine nobilem.

Romae, principis urbium,

dignatur suboles inter amabiles
ratum ponere me choros, ·

et iam dente minus mordeor invido.

o, testudinis aureae

dulcem quae strepitum, Pieri, temperas,
0 mutis quoque piscibus

donatura cycni, si libeat, sonum,

totum muneris hoo tui est,

quod monstror digito praetereuntium
Romanae fidicen lyrae:

quod spiro et placeo, si placeo, tuum est.

 

