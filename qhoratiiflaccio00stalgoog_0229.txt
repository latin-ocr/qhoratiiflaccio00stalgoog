SATIRARUM LIB. Ι.

si neque avaritiam neque sordes ac mala lustra

obiiciet vere quisquam mihi3 purus et insons,

ut me collaudem, si et vivo carus amicis;

caussa fuit pater his, qui macro pauper agello

noluit in Flavi ludum me mittere, magni

quo pueri magnis e centurionibus orti,

laevo suspensi loculos tabulamque lacerto,

ibant octonis referentes Idibus aera;

sed puerum est ausus Romam portare docendum

artes, quas doceat quivis eques atquc senator

semet prognatos. vestem servosque sequentes

in magno 'ut populo si quis vidisset, avita

ex re praeberi sumtus mihi crederet illos.

ipse mihi custos incorruptissimus omnes

circum doctores aderat. quid multa? pudicum,

qui primus virtutis honos, servavit ab omni

non solum facto, verum opprobrio quoque turpi3

nec timuit sibi ne vitio quis verteret, olim 85
’ si praeco parvas aut, ut fuit ipse, coactor

mercedes sequerer3 neque ego essem questus. at hoc nunc

laus illi debetur et a me gratia maior.

nil me poeniteat sanum patris huius; eoque

non, ut magna dolo factum negat esse suo pars,

quod non ingenuos habeat clarosque parentes,

sic mc defendam. longe mea discrepat istis

et vox et ratio. nam si natura iuberet

a'certis annis aevum remeare peractum,

atque alios legere ad fastum quoscumque parentes:

optaret sibi quisque 3 meis contentus honestos

fascibus et sellis nollem mihi sumere, demens

iudicio vulgi, sanus fortasse tuo, quod

nollem onus hand unquam solitus portare molestum.

nam mihi continuo maior quaerenda foret res

atque salutandi plures 3 ducendus et unus

et comes alter, uti ne solus rusve peregreve

exirem 3 plures calones atque caballi

pascendi 3 ducenda petonita. nunc mihi curto

ire licet mulo vel, si libet, usque Tarentum,

mantica cui lumbos onere ulceret atque eques armos.

 

