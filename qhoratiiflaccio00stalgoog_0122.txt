Q. HORATII FLAOOI

omnes eodem cogimur3 omnium
versatur uma serius ocius
sors exitura, et nos in aeternum
exsilium impositura cymbae.

CARMEN IV.
nn xnarruau PHOCEUM.

Ne sit ancillae tibi amor pudori,
Xanthia Phoceu: prius insolentem

serva Briseis niveo colore
movit Achillem3

movit Aiacem Telamone natum

forma captivae dominumTecmessae3

arsit Atrides medio in triumpho
virgine rapta,

barbarae postquam cecidere turmae .
Thessalo victore et ademptus Hector
tradidit fessis leviora tolli

Pergama Graiis.

nescias, an te generum beati
Phyllidis flavae decorent parentes3
regium certe genus et Penates
maeret iniquos.

crede, non illam tibi de scelesta

plebe dilectam, neque sic fidelem,

sic lucro aversam potuisse nasci
matre pudenda.

brachia et vultum teretesque suras

integer laudo Í¾ fuge suspicari,

cuius octavum trepidavit aetas
claudere lustrum.

 

