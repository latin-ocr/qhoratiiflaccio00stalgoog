OARMINUM LlB. 111.

seu Graeco iubeas trocho,

seu maiis vetita legibus alea,
quum periura patris fides

consortem socium fallat et hospites

indignoque pecuniam

heredi properet. scilicet improbae
crescunt divitiae, tamen ,

curtae nescio quid semper abest rei. ·

CARMEN XXV.
nnnnccnuu

Quo me, Bacche, rapis tui

plenum? quae nemora aut quos agor in specus
velox mente nova? quibus

antris egregii Caesaris audiar

aeternum meditans decus

stellis inserere et consilio Iovis?
dicam insigne, recens, adhuc

indictum ore alio. non secus in iugis

exsomnis stupet Evias,

Hebrum prospiciens et nive candidam
Thracen ac pede barbaro

lustratam Rhodopen, ut mihi devio

ripas et vacuum nemus
mirari libati o Naiadum potens,
’ Baccharumque valentium
proceras manibus vertere fraxinos,

nil parvum aut humili mode,

nil mortale loquar. dulce periculum est,
o Lenaee, sequi deum

cingentem viridi tempora pampino.

 

