Q. HORATII FLACCI

OARMEN XXIV.
An r. vrsomruu munorum. .

Quis desiderio sit pudor aut modus

tam cari capitis? praecipe lugubres

cantus, Melpomene, cui liquidam pater
vocem cum cithara dedit

ergo Quinctilium perpetuus sopor

urget? cui Pudor et Iustitiae soror,

incorrupta Fides nudaque Veritas
quando ullum invenient parem?

multis ille bonis flebilis occidit3

nulli flebilior, quam tibi, Virgili.

tu frustra pius, heu, nonita creditum
poscis Quinctilium deos.

quid, si Threicio blandius Orpheo

auditam moderere arboribus fidem;

num vanae redeat sanguis imagini,
quam virga semel horrida,

non lenis precibus fata recludere,

nigro compulerit Mercurius gregi?

durum: sed levius fit patientia,
quidquid corrigere est nefas.

CARMEN XXV.
A n n r n 1 A M.

Parcius iunctas quatiunt fenestras

iactibus crebris iuvenes protervi,

nec tibi somnos adimunt, amatque
ianua limen,

quae prius multum facilis movebat
cardines ; audis minus et minus ism:

„me tuo longas pereunte noctes,
Lydia, dormis?“

 

