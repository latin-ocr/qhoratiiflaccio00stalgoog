Q. HORATII FLACOI

inter audaces lupus errat agnos;
spargit agrestes tibi silva frondes3 ’
gaudet invisam pepulisse fossor

ter pede terram.

OARMENXIX.
nu recuruum.

Quantum distet ab Inacho

Codrus pro patria non timidus mori,
narras, et genus Aeaci,

et pugnata sacro bella sub llio:

quo Chium pretio cadum

mercemur, quis aquam temperet ignibus,
quo praebente domum et quota

Pelignis caream frigoribus, taces.

da Lunae propere novae,
da noctis mediae, da, puer, auguris
Ι Murenae: tribus aut novem

miscentur cyathis pocula commodis.

qui Musas amat impares,

ternos ter cyathos attonitus petet
vates 3 tres prohibet supra

rixarum metuens tangere Gratia,

nudis iuncta sororibus.

insanire iuvat: cur Berecyntiae
cessant flamina tibiae?

cur pendet tacita fistula cum lyra?

parcentes ego dexteras

odi: sparge rosas3 audiat invidus
dementem strepitum Lycus,

et vicina seni non habilis Lyco!

spissa te nitidum coma,

puro te similem, Telephe, Vespero
tempestiva petit Rhode 3

me lentus Glycerae torret amormeae.

 

