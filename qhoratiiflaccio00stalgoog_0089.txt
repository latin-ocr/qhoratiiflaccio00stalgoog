o. nonnum nnnocr

CARMINUM

· LIBER PRIMUS.

GARMEN Ι.
An c. cicurum Mnscnnnrnn.

Maecenas atavis edite regibus,
o ct praesidium et dulce decus meum,

sunt quos curriculo pulverem Olympicum
collegisse iuvat, metaque fervidis
evitata rotis palmaque nobilis
terrarum dominos evehit ad deos3

hunc, si mobilium turba Quiritium
certat tergeminis tollcrc honoribus3
illum, si proprio condidit horreo

quidquid de Libycis verritur areis.

gaudentem patrios findere sarculo
agros Attalicis conditionibus
nunquam dimoveas, ut trabe Cypria
Myrtoum pavidus nauta secet mare.

luctantem Icariis fluctibus Africum
mercator metuens otium ct oppidi
laudat rura sui3 mox reficit rates ,
quassas, indocilis pauperiem pati.

est qui nec veteris pocula Massici

nec partem solido demere de die

spernit, nunc viridi membra sub arbuto

stratus, nunc ad aquae lene caput sacrae.
Horatius.

 

