chamolt LIB. III.

auditis? an me ludit amabilis

insania? audire et videor pios

errare per luoos, amoenae
quos et aquae subeunt et aurae.

me fabulosae Vulture in Apulo
altricis extra limen Apuliae
ludo fatigatumque somno
fronde nova puerum palumbes

texere, mirum quod foret omnibus,
quicumque celsae nidum Acherontiae
saltusque Bantinos et arvum
pingue tenent humilis Forenti,

ut tuto ab atris corpore viperis

dormirem et ursis , ut premerer sacra
lauroque collataque myrto,

· non sine dis animosus infans.

vester, Camenae, vester in arduos
tollor Sabinos, seu mihi frigidum
Praeneste, seu Tibur supinum,
seu liquidae placuere Baiae.

vestris amicum fontibus et choris
non me Philippis versa acies retro,
devota non extinxit arbos,
neo Sicula Palinurus unda.

utcumque meeum vos eritis, libens
insanientem navita Bosporum
tentabo et urentes arenas
litoris Assyrii viator3

visam Britannos hospitibus feros
et laetum equino sanguine Concanum3
“ visam pharetratos Gelonos

et Soythioum inviolatus amnem.

vos Caesarem altum, militia simul
fessas cohortes abdidit oppidis,
finire quaerentem labores,
Pierio recreatis antro,

 

