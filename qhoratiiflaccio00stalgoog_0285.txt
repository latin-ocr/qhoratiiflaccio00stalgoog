⁶ EPISTOLARUM LlB. Ι. 197

praeteragendus equus. „quo tendis? non mihi Cumas
est iter aut Baias,“ laeva stomachosus habena
dicet eques 3 sed equis frenato est auris in ore. -—
maior utrum populum frumenti copia pascat,
collectosne bibant imbres puteosne perennes
dulcis aquae; nam vina nihil moror illias orae.
rure meo possum quidvis perferre patique3

ad mare quum veni, generosum et lene requiro,
quod curas abigat, quodcum spe divite manet

in venas animumque meum, quod verba ministret,
quod me Lucanae iuvenem commendet amicae.
tractus uter plures lepores, uter educet apros;
utra magis pisces et echinos aequora celent
pinguis ut inde domum possim Phaeaxque reverti,
scribere tenebis, tibi uos adcredere par est.
Maenius, ut rebus maternis atque paternis
fortiter absumtis urbanus coepit haberi,

scurra vagus, non qui certum praesepe teneret,
impransus non qui civem dignosceret hoste,
quaelibet in quemvis opprobria fingere naevus,
pernicies et tempestas barathrumque macelli,
quidquid quaesierat, ventri donabat avaro.

hic ubi nequitiae fautoribus et timidis nil

aut paullum abstulerat, patinas coenabat omasi
vilis et agninae, tribus ursis quod satis esset3
scilicet ut ventres lamna candente nepotum
diceret urendos, correctus Bestius. idem

quidquid erat nactus praedae maioris, ubi omne
verterat in fumum et cinerem, Non Hercule miror,
aiebat, si qui comedunt bona, quum sit obeso

nil melius turdo, nil vulva pulchrius ampla.
nimirum hio ego sum3 nam tuta ct parvula laudo,
quum res deficiunt, satis inter vilia fortis3

verum ubi quid melius contingit et unctius, idem
vos sapere et soles aio bene vivere, quorum
conspicitur nitidis fundata pecunia villis.

 

