EPISTOLARUM ΗΒ, II.

neve minor neu sit quinto productior actu
sabula, quae posci vult et spectata reponi.
nec deus intersit, nisi dignus vindice nodus
inciderit: nec quarta loqui persona laboret.
actoris partes chorus ciliciumque virile
defendat: neu quid medios intercinat actus,
quod non proposito conducat et haereat apte.
ille bonis faveatque et consilietur amice,
et regat iratos et amet peecare timentes 3
ille dapes laudet mensae brevis, ille salubrem
iustitiam legesque et apertis otia portis3
ille tegat commissa, deosque precetur et oret,
ut redeat miseris, abeat fortuna superbis.
tibia non, ut nunc, orichalco tincta, tubaeque
aemula, sed tenuis simplexque foramine pauco
adspirare et adesse eboris erat utilis, atque
nondum spissa nimis complere sedilia flatu:
quo sane populus numerabilis, utpote parvus
et frugi castusque verecundusque, coibat.
postquam coepit agros extendere victor et urbes
latior amplecti murus vinoque diurno
placari Genius festis impune diebus,
accessit numerisque modisque lieentia maior.
indoctus quid enim saperet liberque laborum
rusticus, urbano confusus, turpis honesto?
sic priscae motumque et luxuriam addidit arti
tibicen traxitque vagus per pulpita vestem:
sic etiam fidibus voces crevere severis,
et tulit eloquium insolitum facundia praeceps,
utiliumque sagax rerum et divina futuri
sortilegis non discrepuit sententia Delphis.
carmine qui tragico vilem certavit ob hircum,
mox etiam agrestes Satyros nudavit, et asper
incolumi gravitate iocum tentavit eo, quod
illecebris erat et grata novitate morandus
spectator, functusque saeris et potus et exlex.
verum ita risores, ita commendare dicaces
conveniet Satyros, ita vertere seria ludo,
nc quicumque deus, quicumque adhibebitur heros, Α
Horatius. 15

 

