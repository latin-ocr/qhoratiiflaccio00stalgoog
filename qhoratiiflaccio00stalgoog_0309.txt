EPISTOLARUM LIB. ΙΙ. 221

exprimet et molles imitabitur aere capillos
infelix operis summa, quia ponere totum
nesciet. hunc ego me, si quid componere curem,
non magis esse velim, quam pravo vivere naso,
spectandum nigris oculis nigroque capillo.
sumite materiam vestris, qui scribitis „ aequam
viribus, et versate diu, quid ferre recusent,
quid valeant humeri: eui lecta potenter erit res,
neo facundia deseret hunc nec lucidus ordo.
ordinis haee virtus erit et venus, aut ego fallor,
utiam nunc dicat iam nune debentia dici3 ·
pleraque differat et praesens in tempus omittat.
hoc amet, hoc spernat promissi carminis auctor. ·
in verbis etiam tenuis cautusque serendis
dixeris egregie, notum si callida verbum
reddiderit iunctura novum. si forte necesse est
indiciis monstrare recentibus abdita rerum,
fingere cinctutis non exaudita Cethegis
continget, dabiturque licentia sumta pudenter.
et nova fictaque nuper habebunt verba fidem, si
Graeco fonte cadent, parce detorta: quid autem
Caecilio Plautoque dabit Romanus, ademtam
Virgilio Varioque? ego cur, acquirere pauca
si possum, invideor, quum lingua Catonis et Enni
sermonem patrium ditaverit et nova rerum
nomina protulerit? licuit semperque licebit
signatum praesente nota producere nomen.
ut silvae foliis pronos mutantur in annos3
prima e'adunt3 ita verborum vetus interit aetas,
et iuvenum ritu florent modo nata vigentque.
debemur morti nos nostraque3 sive receptus
terra Neptunus classes Aquilonibus arcet,
regis opus, sterilisve diu palus aptaque remis
vicinas urbes alit et grave sentit aratrum3
seu cursum mutavit iniquum frugibus· amnis,
doetus iter melius: mortalia lacta peribunt,
nedum sermonum stet honos et gratia vivax.
multa renascentur, quae iam cecidere, cadentque
’ quae nunc suntin honore voeabula, si volet usus,

 

