Q. HORATII FLACCI

CARMEN XXVI.
xovnuaauu

Vixi puellis nuper idoneus,
et militavi non sine gloria3
nunc arma defunctumque bello
barbiton hic⁸paries habebit,

laevum marinae qui Veneris latus
custodit. hic hic ponite lucida ·
funalia et vectes et arcus
oppositis foribus minaces.

o quae beatam diva tenes Cyprum et
Memphin carentem Sithonia nive,
regina, sublimi flagello
tange Chloen semel arrogantem.

OARMEN XXVII.

no cannarum.

lmpios parrae recinentis omen

ducat et praegnans canis aut ab agro

rava decurrens lupa Lanuvino
fetaque vulpes3

rumpat et serpens iter institutum,

si per obliquum similis sagittae

terruit mannos: ego cui timebo
providus auspex,

antequam stantes repetat paludes

imbrium divina avis imminentum,

oscinem corvum prece suscitabo
solis ab ortu.

sis licet felix, ubicumque mavis,

et memor nostri, Galatea, vivas,

teque nec laevus vetet ire picus,
nec vaga cornix.

 

