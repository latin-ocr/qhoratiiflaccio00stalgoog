CARMINUM LIB. ΠΙ.

incontinentia nec Tityi iecur
relinquit ales, nequitiae additus
custos3 amatorem trecentae
Pirithoum cohibent catenae.

GARMEN V.
ru nsunnm caessara suanam.

Caelo tonantem credidimus Iovem
regnare ; praesens dirus habebitur
Augustus adiectis Britannis
imperio gravibusque Persis.

milesne Crassi coniuge barbara
turpis maritus vixit, et hostium —
pro curia inversique mores! —
consenuit socerorum in arvis

sub rege Medo Marsus et Apulus,
anciliorum et nominis et togae
oblitus aeternaeque Vestae,

incolumi Iove et urbe Roma?

hoe caverat mens prouida Reguli
dissentientis conditionibus
foedis et exemplo trahenti
perniciem veniens in aevum,

si non periret iam miserabilis
captiva pubes. „signa ego Punicis
adfixa delubris, et arma
militibus sine caede,“ dixit,
„direpta vidi; vidi ego civium
retorta tergo brachia libero,

portasque non clusas, et arva
Marte coli populata nostro.

auro repensus scilicet acrior
miles redibitl flagitio additis
damnum: neque amissos colores
lana refert medicata fuco,

 

