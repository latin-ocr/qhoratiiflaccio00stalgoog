CARMINUM LIB. ΙΙ.

Q. noanon renem

oARMINUM

LIBER SECUNDUS.

GARMEN Ι.
nn c. Asruruu ronnrounu.

Motum ex Metello consule civicum
bellique caussas et vitia et modos
ludumque Fortunae gravesque

principum amicitias et arma
nondum expietis uncta cruoribus,
periculosae plenum opus aleae,
tractas, ct incedis per ignes
suppositos cineri doloso.

paullum severae Musa tragoediae
desit theatris: mox, ubi publicas .
· res ordinaris, grande munus¹
Cecropio repetes cothurno,
insigne maestis praesidium reis,
et consulenti, Pollio, euriae,
cui laurus aeternos honores
Dalmatico peperit triumpho.
iam nunc minaci murmure cornuum
perstringis aures3 iam litui strepunt;
iam fulgor armorum fugaces
terret equos equitumque vultus.

audire magnos iam videor duces
non indecoro pulvere sordidos,
et cuncta terrarum subacta
praeter atrocem animum Catonis.

 

