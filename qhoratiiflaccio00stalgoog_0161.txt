CARMINUM LIB. ΙΙΙ.

nam, quae nivali pascitur Algido
devota quercus inter et ilices,
aut crescit Albanis in herbis
victima, pontificum secures

cervice tinget: te nihil attinet
tentare multa caede bidentium
parvos coronantem marino
rore deos fragilique myrto

immunis aram si tetigit manus,
non sumptuosa blandior hostia
mollivit aversos Penates
farre pio et saliente mica. .

OARMEN XXIV.
. Iu AVAROS.

[utactis opulentior
thesauris Arabum et divitis Indiae
caementis licet occupes

,Tyrrhenum omne tuis et mare Apulicum,

si figit adamantinos

summis verticibus dira Necessitas
clavos, non animum metu,

non mortis laqueis expedies caput.

campestres melius Scythae,
quorum plaustra vagas rite trahunt domos,

vivunt et rigidi Getae,
immetata quibus iugera liberas

fruges et Cererem ferunt,

neo cultura placet longior annua,
defunctumque laboribus

aequali recreat sorte ¹vicarius. .

illio matre carentibus

privignis mulier temperat innocens,
nec dotata regit virum

coniux, nec nitido fidit adultero:

 

